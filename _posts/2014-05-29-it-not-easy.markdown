---
layout: post
title:  "It's definitely not easy to be a teacher."
slug: "it-not-easy"
date:   2014-05-29 21:14:44
categories: General
imgurl: http://ichaiwut.me
comments: true
image: https://farm4.staticflickr.com/3715/14111296819_f5d9cfff57_o.jpg
description: "มีความสุขดีกับวิชาชีพในปัจจุบัน เข้าใจความรู้สึกของคนที่เป็นแม่พิมพ์ของชาติ เราเคยอยู่ในมุมมองที่เป็นนักเรียนนักศึกษามาโดยตลอด แต่หากว่าสถานะในวันนี้ กลับกลายเป็นผู้ให้ความรู้กลายเป็นเราไปอยู่ในอีกมุมหนึ่ง ซึ่งเป็นมุนที่นักศึกษาไม่เคยเห็น และไม่เคยสัมผัส"
---

มีความสุขดีกับวิชาชีพในปัจจุบัน เข้าใจความรู้สึกของคนที่เป็นแม่พิมพ์ของชาติ เราเคยอยู่ในมุมมองที่เป็นนักเรียนนักศึกษามาโดยตลอด แต่หากว่าสถานะในวันนี้ กลับกลายเป็นผู้ให้ความรู้กลายเป็นเราไปอยู่ในอีกมุมหนึ่ง ซึ่งเป็นมุนที่นักศึกษาไม่เคยเห็น และไม่เคยสัมผัส

ครู อาชีพหนึ่งที่หลายๆคนไฝ่ฝันไว้ บางคนฝันเอาไว้อย่างสวยงามเลิศหรูจินตนาการความสบายเอาไว้เป็นหลัก หากอยู่ในมุมมองที่ไม่ใช่ครู อาจจะเป็นมุมมองที่ดูเหมือนครูในมุมมองเหล่านั้นสุดแสนที่จะเป็นอาชีพที่แสนสบาย ไม่ได้หนักหนาสาหัสอะไร ถึงเวลาก้ไปสอน เลิกเรียนก็กลับบ้าน

ผมเป็นอีกคนหนึ่งที่มีความคิดแบบนั้น และผมเองก็ค่อนข้างมั่นใจว่าหลายๆคนก็มีความคิดแบบเดียวกับผมแน่นอน คุณครูที่แสนสบาย ในเวลานี้ไม่ใช่เสียแล้ว

ตื่นแต่เช้าเพื่อคอยดูนักศึกษาว่ามาเข้าแถวทำกิจกรรมตอนเช้าหรือเปล่า แผนการเรียนการสอนทำหรือยัง บันทึกข้อความ โครงการต่างๆต้องเขียน คำสั่งทางราชการต่างๆ ฯลฯ

แค่ข้างบนก็แทบจะไม่มีเวลาแล้ว

อีกอย่างที่เข้าใจและซึ้งใจในวิชาชีพนี้ “พรุ่งนี้จะเอาอะไรไปสอน?” คำถามนี้มันก้องในหัวตลอดเวลา ทำให้คนอย่างผมอดไม่ได้ที่จะต้องเตรียมตัวเตรียมข้อมูลเพื่อลูกศิษย์ สอนตามแผนการสอน แต่สอดแทรกประสบการณ์ให้ **ครูเป็นผู้ใหัที่ยิ่งใหญ่ที่สุดรองจากพ่อแม่**

ผมก้าวเข้ามาสู่วิชาชีพนี้ด้วยความตั้งใจในการสอนทักษะให้เด็กอย่างเต็มที่ด้วยความสามารถและประสบการณ์การทำงานของตัวผม โดยอยากจะสอนเด็กในรูปแบบของการทำงาน ให้เขาได้รู้ว่าการทำงานข้างนอกเป็นอย่างไร นี่คือความตั้งใจของผม

แต่… มันไม่ได้ หลักสูตรถูกกำหนดมาอย่างตายตัว มองดูหลักสูตรแล้วดูดีและมีประสิทธิภาพ เสริมสร้างทักษะแก่นักศึกษาได้แน่นอน สิ่งหนึ่งคือทำไมต้องยึดติดกับอุปกรณ์ หรือสื่อการสอนเพียงอย่างเดียว บางอย่างเขาไปไกลแต่เราทำอะไรไม่ได้เลย อยากให้นักศึกษามากกว่านี้ แต่เราแหกไม่ได้

ในเมื่อเราแหกไม่ได้ เราก็เอามันมาเป็นเครื่องมือของเรา … นักศึกษาผมต้องเรียนรู้จากประสบการณ์


