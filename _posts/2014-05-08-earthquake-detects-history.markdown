---
layout: post
title:  "Earthquake Detects History"
slug: "earthquake-detect-history"
date:   2014-05-08 21:14:44
categories: General
imgurl: http://ichaiwut.me
comments: true
image: https://farm6.staticflickr.com/5101/14114894846_5f9eae78a7_b.jpg
description: "ถ้าถามว่าแอฟนี้ผมทำมากี่รอบผมคงตอบว่าหลายรอบมาก ในความคิผมตอนแรกคือมันก็ไม่เป็นแอฟที่ยากอะไรมากมายแต่เอาข้อมูลที่ได้มาเอามาจัดเรียงให้อยู่ในรูปแบบที่เราต้องการแค่นั้นเองจะไปยากอะไร ด้วยความคิดแบบนี้ผมก็ทำไปเรื่อยจนมันเริ่มเละ แล้วก็แก้ใหม่ แล้วก็ยอมแพ้สุดท้ายก็ ช่างมันเหอะไม่ทำดีกว่าเสียเวลา"
---

## ในที่สุดผมก็ทำมันเสร็จ! แสดงว่าผมทำได้
ถ้าถามว่าแอฟนี้ผมทำมากี่รอบผมคงตอบว่าหลายรอบมาก ในความคิดผมตอนแรกคือมันก็ไม่ได้เป็นแอฟที่ยากอะไรมากมาย แค่เอาข้อมูลที่ได้มาเอามาจัดเรียงให้อยู่ในรูปแบบที่เราต้องการแค่นั้นเองจะไปยากอะไร ด้วยความคิดแบบนี้ผมก็ทำไปเรื่อยๆ จนมันเริ่มเละ แล้วก็แก้ใหม่ แล้วก็ยอมแพ้สุดท้ายก็ **ช่างมันเหอะไม่ทำดีกว่าเสียเวลา**

ต้องบอกที่มาของแอฟนี้ก่อน แรงบันดาลใจจริงๆคืออยากจะทำอะไรสักอย่างที่เป็นชิ้นเป็นอันพยายามคิดว่าจะทำเงินได้อย่างไรเป็นอันดับแรก พอเรามีความคิดแบบนี้เป็นตัวตั้งต้นเราก็จะถูกจำกัดความกว้างของไอเดีย เราจะคิดอะไรได้แคบลงไป **อ๋อง** คือเพื่อนผมตั้งแต่มัธยม อ๋องทำแอฟไอโฟนชื่อว่า [iEarthquake](https://itunes.apple.com/us/app/iearthquake-lite/id382275734?mt=8) ด้วยความที่เรามีความรู้ทางด้านนี้แกก็พยายามให้ผมแอฟอยู่สม่ำเสมอ

## ขี้เบื่อ + ดูถูกตัวเอง

หลายๆแอฟที่เริ่มคิดกันยอมรับว่าเราสองคนมีไอเดียเยอะมากจนกระทั่งไม่ได้ทำสักแอฟ (ฮา) เพราะผมชอบยอมแพ้และขี้เบื่อบ่อยๆ จนผมลาออกงานประจำจึงมีเวลากลับมาคิดถึงเรื่องนี้บ่อยๆ จนกระทั่งแผ่นดินไหนครั้งรุนแรงที่ชิลิ ประมาณแมคนิจูด 8.0 อ๋องก็บอกผมอีกครั้งว่าวันนี้วันเดียวเขาทำรายได้เยอะมาก ผมเริ่มตาโตละ

ผมเลยจับ iEarthquake มาลง Android โดยผมใช้ Cordova พัฒนาออกมาได้นิดหน่อยผทก็เริ่มเปลี่ยนไปเปลี่ยนมา Angular.js บ้าง backbone.js บ้างเปลี่ยนไปเรื่อยๆ ไม่จบสักทีสุดท้ายก็เบื่อทิ้งไปอีกละ ดูเหมือนงานนี้จะไม่สำเร็จอีกแล้ว

## แรงกระตุ้นขนาด 6.1
เมื่ออาทิตย์ที่แล้วมีแผ่นดินไหวครั้งรุนแรงขนาด 6.1 ที่เชียงรายซึ่งผมก็นั่งทำงานไปนี่แหละโต๊ะมันก็สั่นตามประสาแผ่นดินไหว เป็นปรกติของทุกคนก็แชร์กัน คราวนี้อ๋องแชร์บ้างแกก็แชร์ภาพแอฟ iEarthquake ออกมาซึ่ง ณ ตอนนั้นก็ยังไม่มีใครทราบว่าศูนย์กลางแผ่นดินไหวอยู่ที่ไหน ขนาดเท่าไหร่ มีแต่แอฟพวกนี้เท่านั้นที่บอกข้อมูลได้ทันที ในที่สุดอ๋องติดต่อมา ซึ่งผมก็อยากให้เป็นเช่นนั้น

## สิ่งที่เราคิดบางครั้งเรามโนเอาเอง
ผมคิดเสมอว่าใครจะใช้วะแอพแบบนี้ คำตอบคือทุกคนในโลกเพราะแผ่นไหวมันเกิดตลอด รู้สึกหรือไม่มันอีกเรื่องซึ่งเมื่อเกิดบ่อยๆที่ไหนก็เป็นข้อมูลที่เราใช้ตัดสินใจเวลาเราจะไปเที่ยวหรือทำธุระใกล้ๆจุดเกิดเหตุ ผมเริ่มวิเคราะห์ดูแล้วว่าคนใช้เยอะจริงเพราะแผ่นดินไหวทีแชร์หน้าจอโทรศัพท์กันสนั่น จากที่คิดว่าไม่น่าจะมีคนใช้จนเข้าใจว่า **มีคนเปิดแอพพวกนี้ดูตลอดเวลา**

## กูต้องทำได้ วลีเด็ดจนสำเร็จ
ทีนี้ผมเริ่มทำจริงจังละ เริ่มใหม่ตั้งแต่ต้นหาข้อมูลในเนตไปเรื่อยๆ แก้แล้วแก้อีกเหมือนเดิมแต่มันเริ่มดีขึ้น บางครั้งก็กลับมามีความคิดแบบเดิมอยากจะเลิกอีกละ แต่ตะคอกใส่ตัวเองเสมอ **กูต้องทำได้** สุดท้ายมันก็ออกมาเป็นแอฟจริงๆ แทบไม่น่าเชื่อว่าคนอย่างผมก็ทำได้เหมือนกัน ถึงมันจะตะกุกตะกักบ้าง อาจจะเป็นแอฟแรกที่ไม่ค่อยมี Performance สักเท่าไหร่แต่โดยรวมก็ถือว่าดี หล่อ จี๊ด และแค่ติดโฆษณาแค่นั้น 1 วันทำเงินให้ผมละ อาาาาห์ เปลี่ยนความคิดความมโนของผมเองไปอย่างสิ้นเชิง

## ท้อ เบื่อ ขี้เกียจ แต่ต้องกลับมาทำ
หากเราไม่มีกระจิตกระใจจะทำมัน ก็พักสักหน่อย หากาแฟทานสักแก้ว พยายามดึงตัวเองกลับเข้ามาวงโคจรให้ได้ อย่าตามใจตัวเองมากเกินไป อย่ายอมแพ้ทุกอย่างอยู่ไม่ไกลเกินเอื้อมและที่สำคัญสุดๆ **อย่ามโนเอาเอง** ถ้ายังไม่ได้เห็น หรือสัมผัส

เชิญเอาไปสดับกันครับ [Earthquake Detects](https://play.google.com/store/apps/details?id=com.maximize.earthquake) **เก่งไม่กลัว กลัวคนไม่ยอมแพ้**